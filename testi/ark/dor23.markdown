---
title: DOR
layout: post
---
Il gruppo si è appena riunito nella casa caufausica, mancano C., A., M.. Hanno  lasciato l’automobile morente allo sfasciacarrozze in Abruzzo, arriveranno a notte inoltrata con  un’altra auto a noleggio. 
### Primi effetti di Mercurio retrogrado. 
Il programma della settimana è  chiaro: per i primi tre giorni prepareremo il luogo (il setting o, se vogliamo, l’esterno) per  un’esperienza psichedelica e migliorare il nostro stato d’animo (il setting o interno), chiarendo le  nostre intenzioni e evitando le sostanza cui siamo abituati come pesci nell’acqua: caffè, alcool,  tabacco.  
Le giornate sono scandite dall’assenza di queste sostanze e dal flauto e dai messaggi vocali di  I., che ascoltiamo regolarmente dopo pranzo. Una sera decidiamo di addormentarci tutti  insieme e risvegliandoci per tre volte durante la notte grazie a una sveglia, cerchiamo di falcilitarci  il ricordo dei sogni. J. sogna Francesca bambino napoletano che vola intorno alla casa;  Francesca, che gli dormiva poco distante, sogna effettivamente di volare intorno alla casa e vede  anche due uomini che non conosce lavorare nel giardino. Quando il giorno dopo Giovanni e  Francesco ci portano dolci e sformati fatti in casa, Francesca esclama: “Stanotte li ho sognati!”.  Scegliamo il luogo dell’esperienza, un esercizio ricco di sensazioni sottili: si tratta di sentire gli  spazi nelle sue qualità essenziali, ascoltarli, individuare un’unità, apprezzare le aperture e i flussi.  Scegliamo il luogo che ci sembra più adatto, la radura vicino al gelso, anche se la strada vicina fa  sentire la sua presenza. 
Lucie parte una sera per Parigi con Lays il pappagallino: il giorno dopo alla frontiera il tunnel è  bloccato, si devia il percorso, arriva a Parigi dopo più 20 ore su vari treni. 
Arriva D., con una splendida piuma di pappagallo sul cappello, assume un ruolo da tentatore,  profanatore sacro, fuma, beve alcool e caffè. Adesso c’è anche Ilaria, incerta se partecipare  all’esperienza. Il gruppo cambia e include le nuove presenze. Ilaria decide di partecipare, Francesca  e A. l’hanno convinta dicendole la sostanza non le farà perdere la consapevolezza di sé. Io le  suggerisco di andare verso ciò che le fa paura, senza bloccarsi.  
Il quarto giorno, in abiti da festa, ci sediamo in cerchio intorno ad un tavolo preparato per  l’occasione, su cui abbiamo posato degli oggetti significativi per ciscuno di noi, io ci ho adagiato un San Pedro coltivato inconsapevolmente da mia madre e un brandello di una bandieruola tibetana  trovato lì in fondazione. Prendiamo tutti i primi due grammi di psylocibe cubensis, manteniamo un  certo silenzio per qualche minuto. D. e M. sono i primi a spezzarlo, la sostanza fa  velocemente effetto, io sprofondo per qualche istante in una trance ipnotica scandita dalle maracas  dal suono serpentino e dal canto leggero di Matthias che mi siede accanto. Vedo un un leone, mi  sembra un simbolo di forza e protezione, ma si trasforma subito in uno scheletro tra le fiamme che  lo avvolgono. Chiedo la protezione per il gruppo: delle ali si spiegano enormi su di noi. Sento la  responsabilità del benessere di tutti i presenti, traballante mi avvicino a Ilaria che è in piedi, sorride,  è andata a fare pipì.  
M. ha voglia di esplorare e si allontana, J. siede vicino al tavolo centrale osservando in  silenzio, Francesca mi dice che i funghi parlano, ma bisogna ascoltarli!  
### Sperimentiamo l’equilibrio della profondità dell’esplorazione di sé con la leggerezza della gioia di  abitare insieme quel luogo. 
Ci rassembliamo intorno al tavolo-altare e il linguaggio si fa  protagonista: giochi di parole, non-sense e paradossi si susseguono, diventiamo bambini, ridenti e  senza malvagità. Gli alberi ondeggiano, presenze frattali che circondano le nuvole nella porzione di  cielo sulle nostre teste, nuvole anch’esse bizzarramente in cerchio.  
Io ho sete, ho fame, irresistibilmente. J. gentilmente mi porta dell’acqua, propongo di  mangiare il gelato. Francesca si oppone e io ribatto: “Ma perché ogni volta che propongo di nutrirci,
qualcuno mi dice: ‘Ma come? E’ già gelato?’ E perché non mangiarlo adesso? In fondo è sempre  adesso!”. C. trova Benjaminiano il concetto di “è già gelato”, dovrò chiedergli il perché. J. e M. recuperano finalmente il gelato cremoso, dall’estrema dolcezza. Ilaria è sorpresa dall’esistenza del gelato tra di noi, a nulla valgono le mie spiegazioni raziocinanti.  J. insiste nel dire che la soluzione al gelato è scioglierlo, e distribuisce enormi porzioni da  condividere. 
La Luna in Pesci percorre il suo tragitto, piena. Ma il tempo gioca con noi: C. vede nella luna e  il suo movimento un annuncio dei nostri spostamenti verso il tavolo della cena , in una rara  intuizione astrologica. Però noi intorno al tavolo-altare giochiamo e gioiamo intensamente, non  abbiamo voglia di spostarci, non ancora, siamo noi a divenire retrogradi! La Luna ci anticipa e noi  non la seguiamo. Quando il cibo inzia ad arrivare da noi, siamo finalmente conquistati, la tavola  imbandita è generosa e accogliente, la musica sensuale e liberatoria, danzo a piedi nudi con energia  esprimendo la libertà magnifica di questo momento di estrema leggerezza, tutto è andato bene,  siamo felici, stiamo festeggiando la gioia contagiosa che ci tiene uniti. Venere riappare in cielo  prima dell’alba, così dopo quaranta giorni nascosta dal sole, ci annuncia la sua rinascita. 
