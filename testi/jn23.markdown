---
title: JN
layout: post
---
#### Nel cerchio, secondo le proprie pose, la Compagnia cerca il silenzio. 
È il crepuscolo. Dal canto, provo a sintonizzarmi. 
Dopo poco la sostanza appare ed il Grillo Parlante, con passo da volpe e lingua da serpe con grazia mi serve la seconda pozione. Lenta la mangio, lentamente nel tappeto prezioso che accompagna l’altare. 
Cominciano, senza tempo, alcuni movimenti. E con ciò mi muovo, aspiro. 
Il friccicore sale in lunghi capelli di sinuosi tentacoli. Il suolo si fa frattale, s’intreccia, risuona, s’illumina. 
Tento di controllarlo, spero di (non)vivere, di sentire cosa c’è al di là. 
La sintesi dei sensi dei sentieri senza sapore speciale. 

#### Il Gatto e la Volpe confabulano. 
Alcuni sereni nel loto. Le cime si fanno pensiero pensante, gli schemi dei rami son trama che risuona e vibra. 
Cerco la Luna a più riprese. La Luna. La luna. La luna in fondo alle quinte degli alberi mi danza con le  nuvole, la sento nel profondo, rewind - reverse, reverse - rewind e poi forward - backward, backward -  forward, in un densissimo momentum che significa come una visione. 
Nel vortice torno nel cerchio e preso dalla Compagnia provo a condurre la visione verso l’immobile  nell’oscurità. Mi concentro quindi sulle forme e sui colori che si fanno morbide e gonfie e cangianti e (non trovo proprio le parole) che si riempiono geometricamente di lettere, in un alfabeto geroglifico  turbinante. Cerco di raccogliere questo moto in un cerchio, gli chiedo se è il nucleo della malattia, provo a passarci attraverso, ma si dissolve. 
Un pò di freddo dato dall’immobilità. Bisogno di vesti. Ritorno nel corpo, intorno a me la Compagnia si  sta ravvivando. Finora non ho pronunciato parola. Cammino un pò, percorro i limiti del cerchio, vado  verso il tappeto centrale prezioso. 
Una delle due Colombe struscia appena il nido del candore che un pò curioso vorrebbe ma rimane dove  è. Le Colombe si allontanano. 
Trovo il centro e osservo gli spettri. Cerco un tessuto per farmi mantello e lo trovo. Regale ecco i miei  compagni con cui non riesco a proferir parola, ma esser corpo e ascolto. Il Grillo Parlante, fiero della sua  sottile bacchetta la balla per guidar le vibrazioni, ci trascina nel linguaggio. Giochi e spezzoni con una  parentesi di incomprensione padre-figlia. Non posso che ridere o quasi ridere, non so come parlare. Con  il Gatto-Orso ci spostiamo, camminiamo, andiamo verso la scacchiare della fontana che non è. Bergman.  E qui, si affrontano nell’arida fontana senza acqua il Grillo e la Civetta, chi dice e chi sente, si cercano i  pezzi, si cercano contatti, si cerca l’acqua, ecco le Colombe, di nuovo al campo base, tutti avvolti nel flusso del fungo, si parla, tanto, troppo, si prova la musica che risuona dalla casa dalla cassa ma non vuole  suonare, vedo la mia mappa prendere chiaramente forma, i segni letteralmente staccarsi e volare dal  foglio, funziona, la Bimba Partenopea mi dice “Ciao” ma non so rispondere, cerco le atmosfere, le candele
guidano, studio l’altare, ecco l’osso che trovò il Trickster, la Bimba lo analizza, mi dice che di questo sono  essenzialmente fatto, poi giochi di parole, sigarette, la Luna è qui dove ero quando ero prima, Benjamin,  la parola tedesca, Benjamin e il gelato, la Civetta che fa perdere i bicchieri, giochi su giochi linguistici,  con-gelato, arriva il gelato, saranno circa, non mangio il gelato, andiamo a ballare? Ci si prova, Orso Civetta ci prova, cerco un pò di atmosfere e poi non so più bene che succede. 

#### Dov’è il Viandante? 
Io e la Portoghese ci incarichiamo di cercarlo. 
Andiamo verso la casa. Nel buio nel labirinto ci muoviamo con grazia. Saliamo le scali. Siamo nella stanza. Cerchiamo la visione dall’alto. Bisogna trovare il Viandante. Scendiamo le scale. Siamo nella stanza della  Portoghese, sento l’atmosfera di spezie, l’oceano che è una tavola di dove. Una porta, finta, non si apre.  Una porta finta, dipinta, con una vera tenda. Cerchiamo l’entrata dalla parte opposta. La prima porta si  apre. Nel nido maestro. Anche la porta finta, dal lato opposto si apre. Ma non è quella la porta. Nel  cunicolo laterale, altra porta, che la Portoghese, ancora con grazia, apre. Ed io avvisto il Viandante. 
Il Viandante ci dice che stava vagando ai margini. C’era da percorrere il perimetro. C’era da vedere la  soglia. Io e la Portoghese vogliamo vedere la soglia. E quindi seguiamo il viandante, che dopo percorsi  alternativi, ci guida verso la soglia. La scaliamo. E la soglia è un campo brullo con la casa in miniatura, Il  Viandante era attirato dalla Torre Luminosa. La Portoghese vorrebbe correre, ma preferisce di no. Dopo  un breve tratto comune lascio il Viandante e la Portoghese e torno dalla compagnia. 
Il flusso continua, ma la notte lo rende verboso. 
I due Maghi in combutta mi attirano. E qui, con la pipa dalla spia rossa, eccomi nello spazio ispirato  dell’elettrico DMT. In pochi instanti tutto diventa filamenti di frattali, un intreccio che solleva e taglia il mio corpo altrove, appena percepisco le gambe, le mie e quelle del Tedesco-Danese-Francese-Spagnolo Grande-Professore, posso solo dire WoW e WoW e sentire il mago che sospira e prova a dare il ritmo, lo  sento altro con me che sono altrove ed i nostri altrove si toccano ed il Mago mi fa una confessione, che  apprezzo, che condivido, che capisco. 
Gli altri arrivano, non riescono, io provo ancora, bene, ma non ottimo, ancora troppe parole. 
Verso la casa, verso il banchetto, 
in un lento ritorno. Terre arride, paure, il buio, racconti,
dentro e poi fori, gli altri, il racconto degli altri, 
Il Grillo un po’ Volpe un po’ Trickster, il Viandante, le due Colombe, il Gatto-Orso, la Portoghese, I due  Maghi, la Bimba quasi di Ceramica, Lui che Tutto sa e si ripara, Il Convitato di Pietra: 
#### La sai salire una scala? 
E poi il viandante ci mostra l’uovo rotto, come gli chiedo, e l’uovo non si sa perché era la. Il Viandante mi  disse anche che c’era troppo isterismo di risa. 
E poi stelle, che chiarissime mi appaiono, precise, le leggo, le vedo, e la Luna, che di tutto il ciclo ci siamo  abbeverati, ah, ora ricordo ancora: la Colomba nel momento di passaggio ci porta dei piccoli esseri  mutevoli-mutanti che mammelle e capezzoli che sgorgano il latte nel primo piacere che ci abbonda ci  esonda nel cielo che trema che ancora non parola. 
Dicevo la Luna, la Luna e le stelle, quelle fisse e quelle retrogradi, che siamo sul tetto, io e la Portoghese,  e vediamo l’alba, il celo farsi da scuro a celeste, le stelle sparire, vogliamo il mare, ma la Colombia  costudisce le chiavi e quindi ecco i resti di una Stella che lenta si spenge, che prima insieme facemmo  brillare. 
