---
title: MC
layout: post
---
## [<§>](www.indicibile.xyz)
## Manco io e non riesco a dire. 
Evidentemente il fungo mi ha seccato le parole. Eppure strano, ho sempre  cercato di dare parole alle visioni. Mai scritto diari però. Forse è un avvertimento. Ricordati che ecc. ecc. Le parole non mancano mai, soprattutto nei pensieri, anche chiamati coscienza o come nel mio caso  coscienzaplus, come da ricamo sul risvolto di una giacca dopo una performance di Muna Mussie,  eppure… 
Resoconti, diari di bordo, cosmogonie, generi tutti adatti a cercare di restituire (?) qualche cosa.  Ovviamente tutto il piacere di esserci stato. Esserci stato e non ero solo, ognuno con superfici diverse,  questo è stato bello. Ed essere sopravvissuto. Sopravvissuto è troppo. Non che pensassi di morire, o  forse in qualche modo si, diventare scorza, che poi cade; ero venuto forse per quello, grattarmi la scorza.  Come quella di “quella" notte che si è aperta ai fianchi di un grande pino e sembrava la madonna del  parto di Piero. 
Non vi restituisco troppe parole dunque ma delle immagini di danza, quello che mi è sembrato girare  intorno a noi incessantemente 
## E quella dimora è stata una conchiglia. 
