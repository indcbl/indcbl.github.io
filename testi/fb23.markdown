---
title: FB
layout: post
---
## [<§>](www.indicibile.xyz)
Sono nel cerchio. Chiudo gli occhi. Sapore di humus nella bocca. Un vento fresco ha soffiato da nord-est.  R., seduto al mio fianco, dice «non mi sta parlando», io rispondo « devi metterti in ascolto». Il vento mi attraversa dal basso verso alto, lo sento entrare nel corpo come un flusso continuo. Ascolto il fruscio delle foglie e mi faccio albero, le mie braccia si ramificanoe vedo milioni di piccole foglie  allungate sui miei rami. Sono un albero, posso sentire le mille e più foglie, che decorano i miei rami,  muoversi in forma di spirale. Sono in viaggio. Mi stendo trovo una posizione comoda, con le gambe e le  braccia aperte ricevo il flusso che mi attraversa, mi purifica, mi riempie e poi mi svuota, come un respiro.  Apro gli occhi, mi ritrovo in un momento presente senza tempo. Rimango a contemplare il cielo, la luna,  gli astri, le nuvole prendono la forma allungata della chioma degli alberi. La visone è allargata a 360  gradi. La presenza di alcuni saggi mi accompagna, posso contemplare la loro voce che da lontano mi  parla, è piacevole e rassicurante. Contemplo un pensiero esterno che entra nella mia mente. Mi dice qualcosa su di me, mi rivela qualcosa su chi sono, una conoscenza ancestrale. Sono grata di  sentire così chiaro e forte di appartenere a un flusso di cose più grande di me, di noi, e di essere presente in questo sentire. Ascolto con la sola presenza, storie del passato e del futuro, tutto è unito. Alcune lacrime scendono. Rimango così in ascolto per molto tempo, un tempo infinito, senza minuti,  senza limiti. Non so quanto tempo sia passato a contemplare le costellazioni. Ora tutti nel cerchio  ascoltano. Poi decido di iniziare a muovermi, voglio fare dei passi. Sento che i fratelli vegliano su di me. Cammino nel prato alto a piedi nudi. Mi dirigo verso la casa ed entro. È così accogliente qui dentro!  Ogni singola pietra è accomodata nel suo incastro perfetto. Incrocio per la prima volta lo guardo di una  persona, è I.. lo saluto, non mi risponde. Chi sa perché?! Poi continuo a contemplare l’architettura,  la volta a stella, un artefatto umano figlio della stessa creazione dell’albero, che appena fuori dalla porta  mi mostra le sue radici, efflorescenti sul terreno, si fanno vive di luce gialla e dorata, pulsa di linfa. Poi  ritorno passo dopo passo nel cerchio, ad ogni candela del percorso mi soffermo. Guardo la fiamma. Vedo da lontano A. che mi sorride. Ci sorridiamo a lungo. Ci riconosciamo nella presenza del viaggio. È  difficile per me interagire con gli altri in questo momento. Incontro R. e M. e senza parlare ci  scambiamo un abbraccio un tre. Mi sento amata. Poi ritorno a sedere provo a rimettermi in ascolto. Ma  qualcuno da lontano già sta ritornando, si tentano le prime frasi, la musica. Io sono ancora lontana.  Ascolto. Alcune frasi mi sorprendono. Il movimento retrogrado di mercurio. Il racconto di un cieco che  ritorna a vedere colori vivissimi nella sua mente. Il racconto di un uomo che vive cercando un equilibrio  con le sue vertigini. Ora stesa con la pancia sulla terra sento il mio ventre connesso al profondo. La terra  è secca e leggera, è argilla calda. Poi vado a sedermi intorno all’altare, tento le prime parole. Prendo tra le mani un osso e dico qualche parola sul fatto che la cosa che rimane più a lungo di noi è una sostanza  simile a un minerale. Poi insieme alle parole riprendono anche le sigarette, il gelato, la mozzarella al  chiarore della luna. Le parole lentamente ritornano a comporre frasi. Uno spiritello sapiente mi racconta  la storia di un mondo sotterraneo dove tutto misteriosamente diventa una massa fluida che si muove  lentissima sotto terra. Ritorno al movimento con un gesto di aikido. La tavola è imbandita di pietanze da 
assaporare alla luce fioca della luna. Il fuoco scoppietta al profumo di alloro e ai grani di sale. Siamo  tornati in cerchio e lentamente attendiamo l’alba. 